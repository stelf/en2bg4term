
* По-долу има един речник. Ако не ти се чете въведението -> премини към него директно или използвай <a target="_blank" href="http://stelf.github.io/en2bg4term/">това</a>. *

## Защо ?

Настоящето хранилище бе започнато, за да систематизира превода на терминология в контекста на информационните технологии. Целта е да събере на едно място и да предложи английско->български речник отразяващ възможно най-точно на съответните феномени, които се използват ежедневно от действащите лица в света на информационните технологии.

Говоренето и познаването на английският език е чудесно умение, което следва да се толерира. Но не следва да се толерира неинформираното смесване на български и английски език, освен ако това е неизбежно. Българският език предлага доволно разнообразие от думи и словоред, които позволяват осмислянето на техническата терминология съвсем естествено. Правото да се правим, че не съществуват е изцяло наше. Отговорността също.

В някаква степен, хранилището започна спонтанно и в следствие сблъсъка с хора, откровено арогантни, които смятат, че в безхаберния манифест на незнанието си са едва ли не интересни и актуални. Съвсем не. Но и целта тук е консенсус, а не конфронтация.

Разбира се, всички читатели които настояват да запазят понятията в оригинален вид ще бъдат поощрявани да овладеят в същина английския език и да го използват в изложенията си напълно и безусловно. Във всички останали случаи следва да знаят, че *звучат нелепо*.

Да, наистина човек има склонност да не прави разлика м/у привнесени чуждици и думи, за които има съвсем приемлив превод. Но незнанието и неосъзнатостта не могат да са извинение или доводи в полза на ниското ниво на култура. Просто негови аспекти.

## Важно

Настоящият документ *не цели вменяване на националистически виждания*, шовинизъм и други крайни форми на гордост и предразсъдъци, а единствено да въведе единно разбиране за превод на някои понятия. И да изпита готовността на читателите да възприемат тези речеви форми. Ако след това категорично въведение все пак дръзнете да убеждавате (някой от участниците в проекта) в смислеността на говоренето на английско-български - ще бъдете жестоко попарени.

## И все пак... защо, бе, пич?

Защото е нелепо, когато някой възпроизведе словосъчетание подобно на _"тук ще хендълнем един евент, който е бил райзнат като ексепшън"_. И защото не намерих подобен речник, който да ми хареса. И защото съмишлениците на това хранилище не се притесняват да предизвикат ленивите умове на самозвани специалисти, които повтарят като папагали актуалните за времето лафове. И защото ни харесва да провокираме онези, които се преструват, че живеят в Ню Йорк, докато своеобразни гета във всички социални слоеве пълни с напълно неграмотни подрастващи започват да заемат реални пиксели от демографската карта.

Често се посочва довода, че е по-лесно говоренето с чуждици. Друг път, че преводът бил нелеп. Е, какво по-нелепо от това да си илитерат докато претендираш за задълбочени познания в съответната област. Нека не остава съмнение - *използването на правилните термини на български подсказва за едно осъзнато изработване на изреченията, владеене на собствената реч*. И освен това: разбиране на материята и кой феномен към какво се отнася. Макар и трудно, това е и един вид *тренировка на мисълта*. А също така, някои термини звучат забавно, дори занимателно. 

### Очакван отпор

И все пак - няма да закъснее  превъзбудения отпор, потокът от огън и жупел в защита на едва ли не изначалното право на безхаберна неграмотност. Ясно е, че мащабът на българската диаспора по света е допълнителна предпоставка за отдалечаване от корените. Но увереността в смисъла от това начинание е защитена с опита на над 3000 часа лекции с техническа насоченост, над 100 публикации и хиляди сблъсъци с филолози и отворковци от всякакви спецалности.

В този ред на мисли, зложелателите могат да бъдат уверени, че подбутителят на това хранилище е изкарал едни добри 15 години с английска литература и събеседници (и продължава) при това не само с техническа насоченост. Има стабилна отправна точка за разсъжденията си и увереност в смисъла на първоизточника. 

### Приветстват се предложения и коментари

Ще установите, че някои от предложените по-долу преводи са съвсем естествени, за други сигурно ще си кажете, че може и по-добре, а трети ще ви разсмеят. Това е чудесно! Разглеждайте предложените преводи с чувство за хумор и се съмнявайте в тях, за да предложите по-добри.

Самите термини не са обяснявани в детайли и контекст, защото тук не се цели създаване на енциклопедия, а описване на известните и до някъде възприети преводи. До някъде, защото е трудно да се постигне консенсус за нещо такова. В описанието на понятията по-долу има такива с дословен по смисъл превод, а други са избрани, така че да отразяват най-точно смисловото значение на термина. Трети са наследени от наченките на техническа литература отпочнати нейде в зората на модерната българска история.

Ясно е, че съществуват думи в българския, чуждици, които вече са утвърдени в книжовния език и тях няма да ги закачаме в нелепи опити за едва ли не _по-точен превод_. Например: index/индекс, program/програма, object/обект vector/вектор, stack/стек, calculator/калкулатор, file/файл и т.н. Може би тях в един момент ще ги запишем в отделна графа. А току виж се появят и техни преводи...

Преди да се пристъпи към същината на описанията ще напомня само, че Паисий Хилендарски, автор на "История славянобългарска" се е възмущавал на онези, които се гърчеят и е смятал, че по този начин обругават езика си и себе си. Ние може само да си мечтаем да достигнем размах на мисълта присъща за подобни титани, но всеки опит е крачка напред.

***Заявки за сливане с ваши допълнения са добре дошли :)***

## Препоръки за участниците в проекта

* имайте предвид, че в Българския има много думи привнесени от турски, френски и руски. докато тези от руския не са чак толквоа далечни, все пак става дума за славянски език, то тези от турски и френски често имат някакъв аналог в Българския. опитайте се да предлжоите него
* по-кратките преводи на даден термин са по-устойчиви. дори да са жаргон. често понятията остават на английски, защото са по-кратки
* по възможност добавете връзка към обяснение във Википедия, chitanka.info или друг справочник

## Речник

_(mоже би ще се раздели в крайна сметка на части по отделни файлове...)_

### A

EN  | BG  | Коментар
--- | --- | ---
access | достъп
acess right | право на достъп
acceptance | приемане
activity | дейност
agile | гъвкав, пъргав, сръчен | _това се отнася до вид методология и възприетият превод е 'гъвкав'. но 'пъргав' и 'сръчен' описват много по-добре ефекта от приложението на въпросната [методология](https://en.wikipedia.org/wiki/Agile_software_development)
agenda | дневен ред | _най-често в контекста на срещи, темите и последователността  за тяхното обсъждане_
addition | допълнение
alias | прякор, псевдоним | псевдоним  също е [чуждица](https://en.wikipedia.org/wiki/Pseudonym)
api (application programming interface) | приложен интерфейс | или програмен интерфейс, което са обаче чуждици, не една
apply | приложи, прилагам
application | изделие | _в литературата е възприет термин 'приложение', което е неточно защото не показва какво прилагаме_
array | масив |
audit | преглед, оценка,одит | [Wiki](https://bg.wikipedia.org/wiki/%D0%9E%D0%B4%D0%B8%D1%82)
audio | звук
authentication | удостоверяване | _понякога може да срещнете и автентикация, което е откровена чуждица_
authorization | упълномощяване | _ползва се и побългареното 'оторизация' или 'авторизация', но най-вече от банките, вероятно в този си вид думата е привнесена от руски [Wiki](https://ru.wikipedia.org/wiki/%D0%90%D0%B2%D1%82%D0%BE%D1%80%D0%B8%D0%B7%D0%B0%D1%86%D0%B8%D1%8F)_
assess | оценявам 
assign | задавам, назначавам, присвоявам | _назначавам в смисъла на изпълнител на задача_

### B

EN  | BG  | Коментар
--- | --- | ---
background | фонов
background task | фонова задача
bandwidth | дебит | буквално означава _пропускателна способност_
basic | основен, базов
behind the scenes | зад кадър
binary | двоичен
bind to port | закачам на порт | _за мрежови приложения, които се закачт и...'слушат' на порт_
blacklist | забранен списък, черен списък
branch | разклонение, клон | _най-често при системите за управление на програмен код (SCMs)_
breakpoint | точка на прекъсване | _при проследяване изпълнението на програми_
boolean | булев | на името на [Джордж Бул](https://bg.wikipedia.org/wiki/%D0%94%D0%B6%D0%BE%D1%80%D0%B4%D0%B6_%D0%91%D1%83%D0%BB)
bucket | кофа, буре, бидон, каца (същ.) | _тук хора се търкалят от смях, но е факт, че bucket означава точно това и се ползва точно този смисъл_
bundle | вързоп, пакет | _пакет също е чуждица, но вече възприета в книжовния български_
bug | недостатък, дефект| _дефект също е чуждица, но вече възприета в книжовния български_
button | копче | _макар че и 'бутон' е възприето, макар и чуждица_

### C

EN  | BG  | Коментар
--- | --- | ---
call | извикване | _на функция или подпрограма_
catch | хващам, улавям
capture | прихващам, улавям | _разликата м/у catch и capture е много тънка в английския, но в компютърната терминология catch е най-често свързано с прихващане на грешки, а capture с прихващане на данни или събития, понякога с процесът на сваляне на моментната картина от екрана_ 
chain of events | верига от събития
char, character | символ | _в смисъла на знак_
cipher | шифър
circular | цикличен
circuit | верига | _най-често електрическа_
count | брой
counter | брояч
commit | предавам | _в смисъл на предаване на изходен код_
compatible | съвместим
compilation | комплект | _в смисъл на събиране на едно място на сходни по характеристики обекти_
compilation | изграждане | _в смисъла на процеса на превод от програмен към машинен код_
connect to | връзвам се, закачам се (към)
connection | връзка
connection pool | набор връзки
content | съдържание
continuation | продължение | _в смисъла на подпрограма, в която се продължава изпълнението при приключване на заявна операция. поздрав за всички нодни шивачи_
contribution | допринасяне, допълнение
contributor | съмишленик | _например 'contributors' към настоящето хранилище са си направо съмишленици_
computation | изчисление
computer | изчислителна машина | _за пълнота, не очакваме някой да почне да позлва тоя термин. но той включва всичко от калкулатор до машини заемащи цял изчислителен център. [Wiki](https://bg.wikipedia.org/wiki/%D0%9A%D0%BE%D0%BC%D0%BF%D1%8E%D1%82%D1%8A%D1%80)_

### D

EN  | BG  | Коментар
--- | --- | ---
data | данни | [Wiki](https://bg.wikipedia.org/wiki/%D0%94%D0%B0%D0%BD%D0%BD%D0%B8)
database | база данни | _някъде пишат база от данни, често в контекста на система за управление на бази от данни (СУБД)_
debugging | проследяване, изследване, разследване, трасиране | _директният превод би бил "пощене", който разбира се не е подходящ_
default | по подразбиране | _най-вече за стойността по подразбиране на нещо_
default value | стойност по подразбиране
deffered | отложен | _най-често в смисъла на отложен обект при работа обещани стойности_ [WiKi](https://en.wikipedia.org/wiki/Futures_and_promises)
delivery | доставка, приключване | _често в контекста на доставка на софтуерно решение или приключване на фаза_
denial | отказ
dependency | зависимост |  _най-често между обекти или пакети в ОС_
detached | разкачен, откачен | _напр. "detached from the DOM tree" - разкачен от DOM дървото_
device | устройство
divider | разделител
digit | цифра
digital | цифров
discontinue | преустановявам
distributed architecture | разпределена архитектура
distributed execution | разпределено изпълнение
draft | чернова
download | свалям, взимам, разтоварвам | _за файл най-често е свалям/взимам, за сваляне на данни от..._
dump | изхвърлям

### E

EN  | BG  | Коментар
--- | --- | ---
editor | редактор
embedded | вграден
emit | излъчвам, изпращам, пораждам
enable | позволявам, опосредствявам | _в смисъла на правя възможно_
entry | запис, елемент | _като 'data entry' - запис данни или дори само запис_
encoding | кодировка
epic fail | пълен провал | _или както обича да казва един познат - пълно неможене_
essentially | по същество | _или "на практика"_
evaluation | оценяване, оценка | _"всеки израз, част от програмен код се оценява"_
event | събитие
event emitter | пораждащ събития, подател на събитие, излъчвател на събития
event handling | обработка на събития
execution | изпълнение
exception | изключение
export | износ | на данни

### F

EN  | BG  | Коментар
--- | --- | ---
facility | съоръжение
facilitate | спомагам, опосредствявам
feature | особеност, белег, възможност | _в контекста на софтуерни изделия, най-вероятно искаме да обозначим определена *възможност* на изделието_
featured | препоръчан
fallback | отстъпвам
firewall | защитна стена | _макар и почти дословен, този превод е възприет в множество издания в областта на телекомуникациите_
frequency | честота
focal point review | оценка на развитието | _тоя термин си е ... такова де, просто шок. оценката се прави обикновено в големите организации на края на някакъв период_
folder | папка | най-често за папка с файлове или документи
followers | последователи
font | шрифт, глиф | [Wiki](https://bg.wikipedia.org/wiki/%D0%93%D0%BB%D0%B8%D1%84)
fork | разклоняване, клониране | _за процес или разклонение в историята на даден програмен код_

### G

EN  | BG  | Коментар
--- | --- | ---
garbage collector | събирач на боклук, боклукчия
generalization | обобщаване
generic | общ | _в смисъла на стандартен или обобщаващ_
goal | цел
greedy | алчен

### H

EN  | BG  | Коментар
--- | --- | ---
handler | обработваща функция
hash array, hash | асоциативен списък
hate | злина, омраза | _популярно явление в от социалните мрежи :)_
heading | заглавие
history | история, хронология
host | крайна точка, точка | _очевидно не предлагаме дословния превод 'домакин', защото но най-често host се използва за обозначаване на  крайна точка или просто точка в мрежова среда_
hard drive | твърд диск | _макар и дословно да трябва да се преведе като 'твърдо управление' или 'твърдо устройство', именно този превод е възприет в литературата_.

### I

EN  | BG  | Коментар
--- | --- | ---
idle time | празен ход, свободно време | _един вид централният процесор върти на празен ход, когато не извършва конкретни (ползени) изчисления_ 
ignore | пренебрегвам, избягвам
image | изображение, картина
immediate | незабавен
implementation | реализация
import | внос | _...на данни_
imported | привнесен, присъединен | _...в пространството на имената_
incoming | входящ
input | вход, въвеждане | _за входни данни_
instruction set | набор инструкции
integer | целочислен | [Wiki](https://bg.wikipedia.org/wiki/%D0%A6%D0%B5%D0%BB%D0%BE%D1%87%D0%B8%D1%81%D0%BB%D0%B5%D0%BD%D0%B8_%D1%82%D0%B8%D0%BF%D0%BE%D0%B2%D0%B5_%D0%B4%D0%B0%D0%BD%D0%BD%D0%B8)
integral part | неразделима част
incremental | Нрастващ
inject | внасям | dependency injection - внасяне на зависимости
intermediate | непосредствен | _примерно: непосредствена стойност на променлива при проследяване на изпълнението_
intrusion | взлом
inspect | преглеждам, изследвам
instant | незабавен, неотложен
ip address | мрежови адрес
issue | казус | [Wiki](https://bg.wikipedia.org/wiki/%D0%9A%D0%B0%D0%B7%D1%83%D1%81) _често се ползва и проблем, което също е чуждица_

### J

EN  | BG  | Коментар
--- | --- | ---
join | свързване, съединяване, присъединаване
joint | свръзка, съединение, сглобка | (http://www.ezikov.com/translate/joint)

### K

EN  | BG  | Коментар
--- | --- | ---
knob | врътка, чекрък | [Wiki](https://bg.wikipedia.org/wiki/%D0%A7%D0%B5%D0%BA%D1%80%D1%8A%D0%BA)

### L

EN  | BG  | Коментар
--- | --- | ---
lag | закъснение, забавяне
leak | теч | _най-често за memory leak..._
limited access | ограничен достъп
link | връзка | _не, това не е връзката на обувките ти_
list | списък
listen on port | слушам на порт | _например за мрежови приложения, които 'слушат' за входящи връзки_
load | товар, зареждане
lock | заключвам, ключалка
log | история, журнал | _журнал е на практика френска дума_

### M

EN  | BG  | Коментар
--- | --- | ---
mail | поща | _да, бате, поща, а не звуци от котката_
markup | отбелязвам | markup language - език за отбелязнате
match | съвпадане, съвпадение
map | карта, речник | _речник, защото типът Map() по своето същество е речник_. _може и изображение_
mapping | изображние | _от математиката_ [Wiki](https://bg.wikipedia.org/wiki/%D0%98%D0%B7%D0%BE%D0%B1%D1%80%D0%B0%D0%B6%D0%B5%D0%BD%D0%B8%D0%B5_(%D0%B0%D0%BB%D0%B3%D0%B5%D0%B1%D1%80%D0%B0))
management | управление
mediate | опосредствявам
media stream | медиен поток | _очакваме предложения за превод на media_
mediator | посредник
merge | сливане
merge sort | сортиране, чрез сливане
message | съобщение, известие
minutes of meeting (МоМ) | бележки от срещата | _съкратено на английски_
misuse | злоупотреба
mockup | макет | _като mockup server - макет на сървър_
multiple | множествен, многократен

### N

EN  | BG  | Коментар
--- | --- | ---
network address translation (NAT) | преадресиране | _букв. транслация на адреси_
namespace | пространство от имена | _най-често в програмните езици_
network | мрежа, мрежова среда, мрежови
nick, nickname | псевдоним
node | връх, възел, елемент | обикновено елемент от мрежова топология
numeric | числов
null | нищожество

### O

EN  | BG  | Коментар
--- | --- | ---
observer | наблюдател
order | ред, подредба
output | изход | _резултат от програма или инструмент_
outgoing | изходящ
open source | отворен/свободно-достъпен код | _тук малко има игра на думи, дословният превод би бил 'отворен източник'_

### P

EN  | BG  | Коментар
--- | --- | ---
parse | разбор
participant | участник
pattern | шаблон
payload | товар
pcb | печатна платка | _от printed circuit board = изпускаме circuit..._
performance | производителност | _незнайно защо някои хора използват френсйкото 'performant' в речта си на български_
phase delivery | прикючване фаза
placeholder | поставка, закачалка | _най-често се ползва за символи, които обозначават места в шаблони от символни низове, които се попълват по-късно. дословният превод би бил нещо като местодържач. предвид, че се обозначават с ? или @ можем да си мислим за превода захват_
pointer | указател
post (verb) | изпращам | _напр. "post a pull request" -> "изпращам заявка за сливане"_
post to | публикувам в, пускам в | _напр 'post message to the group' = 'пускам съобщение в групата'_
preview | преглед
promise | обещание, евентуална стойност | _заб: това е термини в контекста на отложените/асинхронни стойности. интересно е че финансистите вече използват термина 'фючърси', което е чудесн пример за нелепото побългаряване на думи, за които може да се намери превод, както и за липсата на воля за използване на терминология на български_ [Wiki](https://bg.wikipedia.org/wiki/%D0%A4%D1%8E%D1%87%D1%8A%D1%80%D1%81%D0%B5%D0%BD_%D0%B4%D0%BE%D0%B3%D0%BE%D0%B2%D0%BE%D1%80) [WiKi](https://en.wikipedia.org/wiki/Futures_and_promises)
propagade | плъзвам, разпространявам | _най-вече за промени, които се разпространяват от някакво звено към други такива. т.е. плъзват по мрежата_
proxy | посредник, пълномощник, делегат | _като 'делегат' отново е чудица, а proxy най-често е някакво устройство, което заства по средата между други две, като под устройство тук се има предвид и такова от приложно естество_
public key | публичен ключ
publish | публикувам
pull request | заявка за сливане, заявка за дърпане | _понятие от системите за управеление на код_
property | свойство, характеристика
pro(s) & con(s) | _'предимства и недостатъци'_,  _'за и против'_
prototype | първообраз
provider | доставчик | _например доставчкик на решения - solution provider_
picture | картина
pipe | тръба | _символът '\|' осмислен като вертикалната тръба обозначава свързване на вход и изход на два инструмента_
push/pop | добавям/изваждам | _но може и допълвам/извеждам. разбира се в контекста на стек_
push code | качвам код

### Q

EN  | BG  | Коментар
--- | --- | ---
quantifier | квантор
query | запитване, заявка | _обикновено заявка към някаква сървърна система_
queue | опашка |

### R

EN  | BG  | Коментар
--- | --- | ---
raise exception | възниква изключение, възниква грешка | _преводът "възниква грешка" е също подходящ, когато под exception задължително разбираме грешки_
random | случаен | _или rand..._
rate | оценявам | _например - 'this mail rates as spam' - това писмо се оценява като нежелана поща_
raw | суроватен, изходен | _най-често за данни_
raw data | първообраз, суроватни данни | _даните в техния суров, необработен вид_
realtime | в реално време
realtime communication | реалновремева комуникация
reference | препратка | _грешно преведено като псевдоним (alias) в литературата на български_
regular expression | регулярен израз | _заб: това е установеното в дискретната математика понятие. вероятно на времето е можело да го въведат като 'правилни изрази', защото а) се задават формални правила и б) regular има множество по-подходящи преводи от побългареното регулярен. в оригинал regular expressions са се споменавали и като рационални изрази.  [Wiki](https://bg.wikipedia.org/wiki/%D0%A0%D0%B5%D0%B3%D1%83%D0%BB%D1%8F%D1%80%D0%B5%D0%BD_%D0%B8%D0%B7%D1%80%D0%B0%D0%B7)_
repository | хранилище, склад | _най-често за някакъв вид данни или програмен код (git)_
resolution (gfx) | разделителна способност (на екрана)_
resolution (of issue) | разрешаване на казус
retaining  | запазвам
remote | отдалечен
remote end | (на) другия край
response | отговор
request | заявка |
resolve | решаване |
reject | отхвърляне |
require | изисквам
router | маршрутизатор | _този термин е възприет още през 80-те_

### S

EN  | BG  | Коментар
--- | --- | ---
sandbox | пясъчник, пробна | _ползва се за 'мястото' (виртуално разбира се), където се пробва дадена услуга или приложение_
sample | образец, извадка
send request | изпращам заявка
send to | изпращам към, говоря си с | _вторият превод е по-скоро в преносем смисъл, но може да се ползва много ефективно за описание на действията между крайни точки в мрежова среда_
selector | подбирач
separator | разделител
service | услуга
service oriented architecture | архитектура към услуги | _или архитектура ориентирана към услуги_
sequence | последователност, ред | _от обекти или стойности_ (ref. [OEIS](https://oeis.org/))
set | набор, множество| _като съществително - набор обекти или множество елементи ( a = { 1, 2, 3, 4, 5 } )_
set | задавам | _като операция присвояване на стойност (a = 10)_
siblings | котило | _скандал, но факт. оригиналният превод е от Е.Кунев, на когото сме дълбоко признателни_
signature | подпис | _най-често за цифров подпис или някакъв вид критография_
singleton | единак | _най-често за шаблона за единствена инстанция/екземпляр на клас от ООП_
scale | мащаб | [Wiki](https://bg.wikipedia.org/wiki/%D0%9C%D0%B0%D1%89%D0%B0%D0%B1)
scope (variable) | видимост, област на видимост | [Още](http://cpp-examples.com/singlelecture.php?id=vidimost%20na%20promenlivite) _най-често за променливи или обхват на задание_
scope (document) | обхват на документа | _при задаване на изисквания към функционалността на софтуерно изделие например_
scroll | прелистване | _в сисъла на преглед на страница, чрез преместване на плъзгач_
slider | плъзгач | _това нещо вдясно на прозорците, което позволява да прелистим страницата_
socket | муфа | _оригиналният превод е от Е.Кунев, на когото сме дълбоко признателни_
solution | решение
source code | програмен код | _понякога му казват и изходен код, което някак си не е яко - все едно някой се е изходил..._
software appliance | софтуерно/програмно изделие
split | разцепвам
subroutine | подпрограма
submit | изпращане, подаване
subscriber | абонат, записан | _...записан за получаване. от scribe -> пиша и sub -> за_
subscription | абонамент
substitute | заменям | _често в контекста на операции с регулярни изрази съвпадане/замяна <-> match/substitute_
support | поддръжка | [Речник](https://bg.wiktionary.org/wiki/%D0%BF%D0%BE%D0%B4%D0%B4%D1%80%D1%8A%D0%B6%D0%BA%D0%B0)
share | споделяне, споделена папка
shared content | споределено съдържание
state | състояние
statement | израз | в смисъла на част от програмата, която изразява "нещо" и най-често има като резултат оценка (value, valuation)
stream | поток | _...от някакви данни_
string | низ | _най-често се използва за обозначаване на символен низ_
switch | комутатор | _да, има такъв термин [Wiki](https://bg.wikipedia.org/wiki/%D0%9A%D0%BE%D0%BC%D1%83%D1%82%D0%B0%D1%82%D0%BE%D1%80)_
switch | прекъсващ | _в смисъла на копче_

### T

EN  | BG  | Коментар
--- | --- | ---
tail | опашка
table | таблица | _на немски е tabelle, за това може да чуете 'табела', което е друго нещо на български_
task management | управление на задачи
teambuilding | сплотяване на екип, възпитаване на екипна работа | _изграждане на екипно съзнание_
template | шаблон | [Речник](http://rechnik.info/%D1%88%D0%B0%D0%B1%D0%BB%D0%BE%D0%BD)
thread | нишка
throw | хвърлям | thorw error - хвърлям грешка
thumbnail | миниатюра | _в буквален превод означава 'нокътя на палеца', но ние нямаме такъв израз, по-скоро 'колкото палец', но миниатюра много по-добре отразява това, за което се използва thumbnail, а именно - умалени варианти на картинките_
time-series data | хронологични данни
tool | инструмент
topic | тема
tracking | проследяване | _например на казуси - issue tracking_
transform | преобразуване | _макар дословното да би било [преформиране](http://rechnik.chitanka.info/w/%D0%BF%D1%80%D0%B5%D1%84%D0%BE%D1%80%D0%BC%D0%B8%D1%80%D0%B0%D0%BD%D0%B5) или по-вялото преобразуване. някои източници посочват [трансформиране](http://rechnik.chitanka.info/w/%D1%82%D1%80%D0%B0%D0%BD%D1%81%D1%84%D0%BE%D1%80%D0%BC%D0%B8%D1%80%D0%B0%D0%BD%D0%B5) като възможен превод_
transpile | превеждам, пренасям | _'превод', защото един програмен език се превежда (преподрежда) до друг или'пренос' защото trans (пре) и pile (натрупвам, купчина) и реално кодът се пренася от един в друг_
trend | течение, тенденция |  _реално погледнато 'тенденция' също е чуждица_
tuple | кортеж | [Речник](http://sinonimen.onlinerechnik.com/duma/%D0%BA%D0%BE%D1%80%D1%82%D0%B5%D0%B6) _най-често за наредена N-орка от данни в СУБД_

### U

EN  | BG  | Коментар
--- | --- | ---
user | потребител
utility | полезност | _често се ползва и като съществително за виртуалната суровина, която се доставя от някои доставчици като Интернет свързаност, електрозахранване и т.н. [Wiki](https://bg.wikipedia.org/wiki/%D0%9F%D0%BE%D0%BB%D0%B5%D0%B7%D0%BD%D0%BE%D1%81%D1%82)_
update | обновление, обновявам
upload | качвам, зареждам | _напр: качвам данни в системата или на сървъра_
upgrade | надстройка | _може и обноявяване_

### V

EN  | BG  | Коментар
--- | --- | ---
value | стойност, величина
var, variable | променлива
verbose | многословен
vertex | връх | [WIki](https://en.wikipedia.org/wiki/Vertex_(geometry))
view | изглед
visitor | посетител
viral | заразно | _за теми и феномени, които стават рязко популярни и заразяват със самата си идея_
volatile | чувствителен, чуплив | _най-често като термин за променлива, която е обект на промяна от външни процеси_

### W

EN  | BG  | Коментар
--- | --- | ---
wireless | безжичен
workgroup | работна група, бригада | _добавих го за радост на всички, които стигнаха чак то тази буква :)_

### Z

EN  | BG  | Коментар
--- | --- | ---
zoom in | приближаване, близък план
zoom out | отдалечаване, общ план
zoom | мащабиране
